<template>
    <div class="info">
        <div class="container">
            <h1 class="info__main-title">
                Izrada glazbenog albuma
            </h1>

            <div>

                <!--//-->

                <p>
                    Glazbeni album (engl. Album) je skup povezanih glazbenih kompozicija u jednu raščlanjenu cjelinu. Proces samog snimanja glazbenog albuma varira od umjetnika do umjetnika, te nema strogo definirana pravila izrade istog. Nije rijetkost da umjetnici koriste svoju umjetničku slobodu i kreativnost pri snimanju albuma što često rezultira iznimno velikoj raznolikosti žanrova i stilova kompozicija unutar istog glazbenog albuma. U mom slučaju, album će se sastojati isključivo od instrumentalnih kompozicija. Sami redoslijed procesa snimanja biti će ideja, skladanje, izrada kostura kompozicije, odabir pjesama i ambijenta, snimanje audio materijala, te naposljetku i post – produkcija (engl. Post – production)  audio materijala.
                </p>

                <h2>
                    Ideja
                </h2>

                <p>
                    Sama ideja kreiranja ovog glazbenog albuma nije samo doći do finalnog produkta, odnosno gotovih pjesama, nego i usput pokazati korake i zahtjeve koji su potrebni kako bi se do tog cilja došlo na što kvalitetniji mogući način. Iako postoji mnogo načina i rasporeda procesa razvijanja glazbenog albuma kojim se služe razni amaterski i profesionalni glazbenici, ja ću prikazati sistem realizacije glazbenog albuma koji meni osobno najviše odgovara, te ga podijeliti putem ovog rada. Od jednake, ako ne i veće važnosti, je prikazati način i proces same izrade nego finalni produkt.
                </p>

                <p>
                    Prilikom samog razvijanja ideje glazbenog albuma, definirao sam odredbe da će pjesme biti isključivo instrumentalnog tipa, da će se u velikoj većini koristiti samo gitara i bas gitara od glazbenih instrumenata, te da će bubnjevi biti pisani virtualno unutar Apple Logic Pro X aplikacije. Također sam definirao da će svaka pjesma biti zasebnog žanra, ali će također svakoj pjesmi glavni i lako uočljiv temeljni utjecajni žanr biti Rock glazba.
                </p>

                <!--//-->

                <h2>
                    Skladanje
                </h2>

                <p>
                    Skladanje (engl. Composing) je proces smišljanja i razvijanja nove glazbene kompozicije. Nakon jasno definirane ideje, počinje faza skladanja. Temeljem definiranih odredba tokom  faze ideje, svaka od pjesama započinje sa skladanjem na način da se improvizacijskim sviranjem gitare traži temeljna melodija prema kojoj će se graditi ukupna glazbena kompozicija. Nakon uspješnog pronalaska temeljne melodije i dionice kompozicije, započinje se sa pronalaskom najidealnije glazbene pratnje koja uključuje akorde, glazbene prijelaze (engl. Music gradation), bas dionice, ritam, dinamiku i bubanj dionice. Samim time se prelazi u novu fazu koja se zove izrada kostura kompozicije.
                </p>

                <!--//-->

                <h2>
                    Izrada kostura kompozicije
                </h2>

                <p>
                    Kostur kompozicije (engl. Song skeleton) je proces grananja dijelova glazbene kompozicije u logične sljedove i prikaz istoga. Tokom ove faze definiramo mnoga načela i pravila same kompozicije, kao što su uvod, refren, završetak, dinamika, dinamičke i melodijske promjene, glazbena ljestvica, glazbena pratnja, akordi, bas dionice, ritam, bubanj dionice, glazbeni redoslijed kompozicije i još mnogo relativnih pojmova.
                </p>

                <small>Najkorištenije strukture pjesama</small>
                <img src="../../assets/img/songStructures.jpg" alt="songStructures">

                <small>Struktura pjesme u Apple Logic Pro X alatu</small>
                <img src="../../assets/img/logicProject.png" alt="logicProject">

                <p>
                    Iz iznad navedenih slika, osobito iz “Slika 2.2 struktura pjesme u Apple Logic Pro X alatu“ lako možemo iščitati strukturu pjesme, te samim time dobiti okvirne informacije o dinamičkim promjenama, ritmu i glazbenom redoslijedu kompozicije, iako u tome trenu ne znamo o kojim točno glazbenim instrumentima (engl. Musical instrument) i žanru se radi. Na slici vidimo da je od 1. do 9. polja aktivna samo jedna dionica, čime odmah možemo zaključiti da se radi o uvodu. Nakon toga vidimo da se broj dionica postepeno povećava i izmjenjuje od polja 9 do polja 73, te taj dio možemo shvatiti kao glavni dio kompozicije prije prije refrena. Na 73. polju vidimo nagli pad broja dionica čime zaključujemo da je došlo do naglog prijelaza, odnosno pred - refrena. Zatim vidimo veliki porast broja dionica na polju 89 što nam govori da smo došli do glavnoga djela kompozicije, odnosno refrena. Na posljetku imamo i zaključak koji je vidljiv na polju 105 i koji je lako uočljiv jer imamo nagli pad broja dionica, te je i to zadnji strukturalni dio kompozicije.
                </p>

                <p>
                    Struktura prikazana na slici “Slika 2.2 struktura pjesme u Apple Logic Pro X“ alatu je zapravo temeljna struktura svih pjesama albuma, sa manjim odskocima.
                </p>

                <p>
                    Temeljna struktura se okvirno zadaje tokom faze skladanja, te prilikom faze razvijanja kostura kompozicije i faze samog snimanja, ona prima puni i gotovi oblik prema ranije definiranim pravilima. Nekada sami kostur, odnosno struktura kompozicije može imati manje odskoke i nepoklapanja sa ranije definiranim pravilima, što zapravo ne utječe negativno na sami proces i kvalitetu izrade kompozicija jer je u nekim slučajevima potrebno biti u samoj fazi snimanja kako bi se odredila najpogodnija struktura same pjesme.
                </p>

                <h2>
                    Odabir instrumenata i ambijenta kompozicije
                </h2>

                <p>
                    Na odabir instrumenata i ambijenta kompozicije utječu faktori kao što su ritam, dinamika, žanr i glazbena ljestvica (engl. Music scale). Odabirom različitih instrumenata i ambijenta, kompozicija može dobiti različite poruke i osjećaje koje želimo prenijeti slušaocu.
                </p>

                <p>
                    Odabirom instrumenata možemo utjecati na sami žanr, ambijent i dojam glazbene kompozicije. Na primjer, ako imamo melodiju koju želimo istaknuti kao snažnu vodeću Rock dionicu, logično je da ćemo za takav tip glazbene dionice koristiti gitaru sa distorzijom. Ukoliko za tu dionicu koristimo neki drugi instrument poput flaute (engl. Flute), izgubit ćemo željeni dojam snažne vodeće Rock glazbene dionice. Kako odabir instrumenata utječe na žanr, ambijent i dojam glazbene kompozicije, tako i navedeni faktori koji trebaju biti unaprijed definirani, utječu na izbor instrumenata kompozicije. Iz toga zaključujemo da je ključno definirati stil, žanr, ambijent i dojam kompozicije prije samog snimanja kako bi kvalitetno mogli odabrati relevantne glazbene instrumente.
                </p>

                <p>
                    Ambijentom kompozicije također možemo utjecati na žanr i dojam glazbene kompozicije. Definiranje ambijenta zadaje se za vrijeme i nakon odabira instrumenata za određenu kompoziciju. Ambijent se najviše realizira glazbenom ljestvicom, ritmom, dinamikom, i odabirom instrumenata i efekata koji utječu na izvorni zvuk glazbenih instrumenata.
                </p>

                <p>
                    Kompozicija daje potpuno različiti dojam ako je temeljna glazbena ljestvica u molu naspram dura, i obrnuto. Isto tako brži ritam i veća dinamika utječu na ambijent kompozicije na način da ju doživljavamo kao življu i veseliju što je ritam brži i dinamika veća. Na ambijent također u velikoj mjeri utječu i glazbeni efekti koji  se prilikom same izvedbe, snimanja ili za vrijeme post – produkcije dodaju na izvorni zvuk određenih instrumenata. Ti efekti su najčešće reverb, delay, tremolo i distortion. Glazbenim efektima se može utjecati i na sami žanr kompozicije, što možemo zaključiti činjenicom da je najveća posljedica utjecaja Rock žanra na neku kompoziciju upravo distortion efekt na električnoj gitari.
                </p>

                <h2>
                    Snimanje audio materijala
                </h2>

                <p>
                    Nakon što smo definirali i realizirali ideju, skladanje, kostur kompozicije, odabir instrumenata i ambijenta kompozicija, slijedi faza snimanja audio materijala.
                </p>

                <p>
                    Za snimanje audio materijala potrebni su nam razni instrumenti i alati kako bi ovu fazu mogli uspješno i kvalitetno realizirati.  U mom procesu snimanja audio materijala koristio sam slijedeće alate i instrumente:
                </p>

                <ol>
                    <ul>
                        1. Električna gitara (engl. Electric guitar) Squier by Fender Bullet Strat
                    </ul>
                    <ul>
                        2. Električna bas gitara (engl. Electric bas guitar)  Ibanez GSR180
                    </ul>
                    <ul>
                        3. Akustična gitara Ibanez (engl. Acoustic guitar)  V70-NT
                    </ul>
                    <ul>
                        4. USB zvučna kartica (engl. USB sound card) Focusrite Scarlett Solo 2nd generation
                    </ul>
                    <ul>
                        5. Mikrofon (engl. Microphone) Focusrite Scarlett Solo 2nd generation
                    </ul>
                    <ul>
                        6. Slušalice (engl. Headset) Focusrite Scarlett Solo 2nd generation
                    </ul>
                    <ul>
                        7. Laptop MacBook Pro Early 2015 macOS Sierra
                    </ul>
                    <ul>
                        8. Programska radna stanica za snimanje zvuka Apple Logic Pro X
                    </ul>
                </ol>

                <h4>
                    Načini snimanja audio materijala
                </h4>

                <p>
                    Postoje mnogi amaterski i profesionalni načini snimanja audio materijala kao što su snimanje u profesionalnom glazbenom studiju, snimanje direktno putem eksterne zvučne kartice i snimanje izlaznog audio signala pojačala (engl. Amplifier, skraćeno Amp) putem zvučne kartice ili izravnim dinamičkim mikrofonom. Svaki način snimanja audio materijala ima svoje prednosti i mane, dok je snimanje u profesionalnom studio neosporivo najkvalitetniji način snimanja, ali zato i financijski najskuplji.
                </p>

                <p>
                    Iako sam podvornik snimanja izlaznog audio signala samog pojačala putem eksterne zvučne kartice sa zasebnim fantomskim napajanjem i kondenzatorskim mikrofonom, jer na taj način dobijemo najsličniji zvuk i ambijent kojeg bi stvorili i svirajući uživo, za ovaj rad sam se odlučio za snimanje direktno putem zvučne kartice. Razlog tome je što nam alat Logic Pro X daje iznimno veliku količinu virtualnih pojačala, instrumenata i efekata kojim možemo utjecati na ulazni audio signal što nam daje veliku slobodu pri manipulaciji audio signala.
                </p>

                <p>
                    Kao što je već ranije navedeno, različiti procesi i načini snimanja imaju zasebne prednosti i mane. Odabir načina snimanja ovisi o cilju koji se želi postići sa finalnim produktom.
                    Ukoliko je taj cilj profesionalno bavljenje glazbom i ciljana skupina slušaoca je šira javnost, najidealnije, čak i obvezno, je snimanje audio materijala u profesionalnom glazbenom studiju gdje je na raspolaganju dostupan i profesionalni producent. Ovakav način će vam pružiti najkvalitetniji proces snimanja albuma i željeni finalni produkt, ali zato će financijski biti najskuplji. Svaki studio ima svoje zasebne instrumente, računala, i tehnologije s kojima vrši snimanje i post – produkciju audio materijala.
                </p>

                <small>Slika 2.3 Primjer profesionalnog glazbenog studija</small>
                <img src="../../assets/img/studio.jpeg" alt="studio.jpeg">

                <p>
                    U slučaju da se ne bavite ili nemate namjeru baviti se glazbom profesionalno, nego samostalno i amaterski snimati audio materijale, postoji više načina za realizaciju istoga.
                </p>

                <p>
                    Jedan od načina je direktno koristiti dinamički mikrofon koji snima audio izlaz pojačala ili izvorni zvuk instrumenta. Prednosti ovog načina snimanja su jednostavnost i jako mali financijski ulog, dok je mana prilično loša kvaliteta zvuka.
                </p>

                <p>
                    Drugi način je koristiti eksternu zvučnu karticu sa zasebnim fantomskim napajanjem, te kvalitetni kondenzatorski mikrofon za snimanje izvornog zvuka instrumenata. Prednosti ovog načina snimanja je puno bolja kvaliteta zvuka i manipulacija audio signala naspram direktnog dinamičkog mikrofona, dok je jedina mana veći financijski ulog.
                </p>

                <p>
                    Koji god način snimanja koristili, uvijek je potrebno imati programski alat za snimanje zvuka, a najpoznatiji su Audacity, Apple Logic Pro X, Steinberg Cubase i Avid Pro Tools.
                </p>

                <h4>
                    Oprema za snimanje
                </h4>

                <p>
                    Opremom za snimanje (engl. Sound recording equipment) definiramo sve alate i instrumente koji su neophodni u procesu snimanja audio signala.
                </p>

                <p>
                    Oprema za snimanje audio signala varira svojom kvalitetom i načinom snimanja. Od raznih alata i instrumenata koji se mogu koristiti za proces snimanja zvuka, uvijek je od opreme potrebno minimalno imati računalo, programski alat za snimanje zvuka i mikrofon.
                </p>

                <p>
                    Prema ranije zadanim definicijama, snimanje vlastitog glazbenog albuma je realizirano putem direktnog signala električnih instrumenata do eksterne zvučne kartice, te za snimanje akustičnih instrumenata putem kondenzatorskog mikrofona i eksterne zvučne kartice.
                </p>

                <p>
                    Za takav proces snimanja koristi se programski alat Apple Logic Pro X iz razloga što ima iznimno širok spektar virtualnih zvučnih pojačala, instrumenata i efekata, te je vrlo zahvalan i kvalitetan pri manipulaciji audio signala. Također ima korisničko sučelje i opcije koje idealno odgovaraju meni zadanom finalnom produktu i načinu snimanja.
                </p>

                <p>
                    Eksterna zvučna kartica koju sam koristio je Focusrite Scarlett Solo 2nd generation jer se sa njom dobije najveća moguća kvaliteta audio signala s obzirom na financijski ulog za istu. Kupovinom navedene zvučne kartice dobiju se slušalice i kondenzatorski mikrofon koji svojom kvalitetom idealno odgovaraju mom procesu snimanja.
                </p>

                <small>Slika 2.4 Focusrite Scarlett Solo 2nd generation Studio</small>
                <img src="../../assets/img/scarlett.jpg" alt="scarlett.jpg">

                <p>
                    Najkorišteniji glazbeni instrument prilikom snimanja glazbenog albuma bila je električna gitara Squier by Fender Bullet Strat. Navedenu gitaru sam koristio iz razloga što odgovara mom stilu sviranja i žanru pjesama koje se nalaze u završnom albumu.
                </p>

                <small>Slika 2.4 Focusrite Scarlett Solo 2nd generation Studio</small>
                <img src="../../assets/img/strat.jpg" alt="strat.jpg">

                <p>
                    U pojedinim pjesmama za dodatne prateće dionice korištena je akustična gitara Ibanez V70-NT.
                </p>

                <small>Slika 2.6 Ibanez V70-NT akustična gitara</small>
                <img src="../../assets/img/acoustic.jpg" alt="acoustic.jpg">

                <p>
                    Za glavne prateće dionice i niskofrekventne audio signale u svakoj pjesmi korištena je električna bas gitara Ibanez GSR180.
                </p>

                <small>Slika 2.7 Ibanez GSR180 električna bas gitara</small>
                <img src="../../assets/img/bass.jpg" alt="bass.jpg">

                <p>
                    Za računalo na kojem se nalazi programski alat za snimanje audio signala korišten je laptop  MacBook Pro Early 2015 macOS Sierra koji se pokazao vrlo dobrim i pouzdanim za ovakav tip projekta.
                </p>

                <small>Slika 2.8 MacBook Pro Early 2015 macOS Sierra</small>
                <img src="../../assets/img/mac.jpg" alt="mac.jpg">

                <h4>
                    Snimanje demoa
                </h4>

                <p>
                    Nakon što su uspješno definirane i realizirane sve prethodne faze, dolazi dio procesa izrade glazbenog albuma gdje se izvršava snimanje audio signala.
                </p>

                <p>
                    Za uspješnu realizaciju snimanja zvuka potrebno je na računalu pokrenuti aplikacijski program za snimanje zvuka, otvoriti novi projekt i aktivirati prvu input dionicu audio ulaznog signala. Eksterna zvučna kartica mora biti spojena sa računalom za input i output audio signale jer istu koristimo za snimanje, ali i za slušanje ulaznih audio signala. Nakon uspješnog povezivanja zvučne kartice sa programom za snimanje zvuka, potrebno je spojiti instrument sa zvučnom karticom. Ukoliko se spaja električni instrument, potrebno ga je samo povezati 6.3mm TRS priključkom, jer će se Logic Pro X svojim virtualnim pojačalima i efektima pobrinuti za daljnju manipulaciju audio signalom na nama željeni način. Ukoliko snimamo akustični instrument, potrebno je spojiti mikrofon sa zvučnom karticom i aktivirati fantomsko napajanje na zvučnoj kartici kako bi kondenzatorski mikrofon mogao dobiti napajanje potrebno za uspješan rad. Također je potrebno spojiti slušalice na zvučnu karticu, kako bi bilo moguće dobiti audio signale za vrijeme snimanja i post – produkcije. Alternativa slušalicama su zvučnici, koje ne bih preporučio za sami proces snimanja i post – produkcije iz razloga što će glazbeni instrumenti, osobito akustični, zvučati drugačije za vrijeme snimanja u odnosu na gotove snimljene audio materijale, te se time može dobiti neželjeni produkt. Apple Logic Pro X ima mogućnost slušanja obrađenog audio signala u stvarnom vremenu tokom snimanja audio signala, što rezultira identičnom zvuku tokom i nakon snimanja željene glazbene dionice. Kvalitetne slušalice će izolirati vanjske zvukove kako bi se moglo fokusirati samo na audio signal za kojeg je sigurno da će identično zvučati tokom i nakon snimanja audio signala.
                </p>

                <small>Slika 2.9 Početno stanje novokreiranog projekta u programu Logic Pro X</small>
                <img src="../../assets/img/emptyLogic.png" alt="emptyLogic.png">

                <p>
                    Kako su skladanje, struktura i ambijent pjesama ranije definirani, temeljem tih definicija se odabire brzina i takt pjesme unutar novokreiranog projekta. Brzinu i takt pjesama potrebno je odabrati iz razloga što Logic Pro X može raditi na temelju taktova pjesama što omogućuje laku manipulaciju glazbenim dionicama unutar projekta, te osobito izradu ponavljajućih petlja glazbenih dionica. Takva opcija rezultira velikom uštedom vremena jer dionice koje se ponavljaju unutar pjesme nije potrebno svirati kroz cijelu kompoziciju, nego ih se na vrlo lak i pouzdan način postavi na željene ponavljajuće taktove.
                </p>

                <p>
                    Prije početka snimanja glazbene dionice potrebno je odabrati odgovarajući audio input eksterne zvučne kartice koji će zaprimati željene audio signale. Nakon što smo podesili potrebne zahtjeve, potrebno je samo kliknuti gumb za snimanje unutar programskog sučelja ili pritisnuti tipku “R“ na tipkovnici za početak snimanja aktivne glazbene dionice projekta.
                </p>

                <p>
                    Za dodavanje nove glazbene dionice potrebno je kliknuti gumb namijenjen toj funkciji unutar programskog sučelja, te odabrati željeni oblik i stil dionice. Odabir virtualnih pojačala i efekata vrši se na lijevoj strani programskog sučelja gdje imamo mnogobrojan izbor raznih rješenja kao što su razni predefinirani zvukovi električne i akustične gitare i pripadajućih pojačala i efekata.
                </p>

                <p>
                    Za odabir virtualnih instrumenata potrebno je tokom kreiranja nove dionice odabrati “Software Instrument“ opciju, te nakon kreiranja dionice odabrati jedan od virtualnih instrumenata kao što su klavijature, električna gitara, violončelo, viola, bubnjevi, itd. Kako virtualne instrumente ne možemo snimati istim načinom kao realne glazbene instrumente, njihove dionice se pišu unutar samog programskog sučelja programa za snimanje zvuka. To je izvedivo na način da uključimo opciju “Piano Roll“ koja nam otvara novi aplikacijski prozor unutar kojeg je moguće pisati note, odnosno cjelokupne glazbene dionice za određeni virtualni instrument.
                </p>

                <small>Slika 2.10 Primjer “Piano Roll” prozora unutar Logic Pro X projekta</small>
                <img src="../../assets/img/logicPiano.png" alt="logicPiano.png">

                <h2>
                    Post produkcija audio materijala
                </h2>

                <p>
                    Post – produkcija audio materijala je finalna faza procesa snimanja zvučnog signala. Za vrijeme ove faze se manipulira snimljenim audio signalima tako da se isti uređuju na način koji nije moguć tokom samog procesa snimanja. Unutar post – produkcije spadaju pod – faze dosnimavanje, montaža, miksing i mastering.
                </p>

                <h4>
                    Dosnimavanje
                </h4>

                <p>
                    Dosnimavanje je pod-faza post – produkcije gdje se vrši snimanje dodatnih glazbenih dionica nad temeljnom snimljenom glazbenom matricom. Najčešći način i proces snimanja u profesionalnom glazbenom studiju je da se istovremeno snimaju svi članovi nekog glazbenog sastava kako bi se inicijalnom snimkom dobila temeljna glazbena matrica više različitih glazbenih instrumenata kao što su na primjer gitara, bas gitara, klavijature, bubnjevi i ljudski vokal. Nakon inicijalne glazbene matrice vrši se dosnimavanje kako bi se dodale dodatne glazbene dionice poput više gitarskih dionica istovremeno.
                </p>

                <p>
                    Na vlastitom glazbenom albumu proces dosnimavanja odrađuje se na poprilično drugačiji način jer je samo jedna osoba uključena u proces snimanja glazbenog albuma, tako da nije moguće kao rezultat inicijalne glazbene matrice dobiti više glazbenih dionica, nego samo jednu. Prema tome se može smatrati da u slučaju kada jedna osoba snima glazbeni album, svako snimanje dionice može se smatrati dosnimavanjem.
                </p>

                <p>
                    Kako imamo samo jednu osobu aktivnu u procesu snimanja glazbenog albuma i možemo snimati maksimalno jednu glazbenu dionicu istovremeno, od velike je važnosti znati koji instrument ćemo koristiti kao prvu glazbenu dionicu. Gledajući strukturu većine pjesama, lako je zaključiti da je najlogičnije kao prvu dionicu snimiti bubnjeve, a zatim neki od glavnih pratećih instrumenata kao što je u mom slučaju bas gitara. Razlog tome je što bubnjevima dobivamo ritam i dinamiku bez koje ne možemo znati brzinu i takt pjesme, dok nam bas gitara daje temeljnu pratnju i ljestvicu kako bi se lakše i kvalitetnije moglo odraditi snimanje vodećih glazbenih dionica kao što je vodeća gitara. U slučaju da imamo pjesmu u kojoj se nalaze dijelovi bez bubanj dionica, ili pjesma uopće nema bubanj kao jedan od glazbenih instrumenata, obvezno je uključiti metronom unutar Logic Pro X aplikacije kako bi se dobio osjećaj za brzinu i ritam pjesme.
                </p>

                <h4>
                    Montaža
                </h4>

                <p>
                    Montaža (engl. Montage) u smislu procesa snimanja zvuka je povezivanje, raspoređivanje i ponavljanje više glazbenih dionica unutar jedne cjelokupne glazbene kompozicije. Radeći sa alatom Logic Pro X montaža igra veliku ulogu iz razloga što spomenuti programski alat jako dobro radi sa dionicama na temelju vremena i taktova, te zato što imamo veliku mjeru korištenja procesa montaže jer se većina snimanja odvija na način dosnimavanja u određenim taktovima.
                </p>

                <small>Slika 2.11 Primjer montaže i ponavljajućih petlji dionica u alatu Logic Pro X</small>
                <img src="../../assets/img/logicTracks.png" alt="logicTracks.png">

                <p>
                    Iz iznad prikazane slike uočljiv je redoslijed snimanja glazbenih dionica. Prva dionica je bubanj, zatim slijede dvije dionice bas gitare, te dvije prateće dionice električne gitare. Ovdje je vidljivo pravilo koje smo ranije definirali da kao prvu dionicu snimamo bubanj, te temeljnu prateću dionicu bas gitare, zatim slijedi sporedna pratnja električne gitare, i kao najviši nivo imamo vodeće dionice električne gitare. Također je uočljivo ponavljanje identičnih dionica kroz taktove u pratećim dionicama prikazane kompozicije.
                </p>

                <h4>
                    Miksing
                </h4>

                <p>
                    Miksing (engl. Miksing) je pod – proces post – produkcije audio materijala gdje se više glazbenih dionica kombinira unutar jedne ili više dionica, odnosno kanala. To nam omogućuje kvalitetniju obradu cijele pjesme kao jedne cjelokupne cjeline. U ovoj fazi se često audio signali obrađuju u području ujednačenosti, niveliranja i kompresije audio signala. Navedene obrade mogu u velikoj mjeri utjecati na finalnu kvalitetu kompozicije.
                </p>

                <small>Slika 2.12 Primjer jednostavne miksing konzole</small>
                <img src="../../assets/img/mikseta.jpg" alt="mikseta.jpg">

                <p>
                    U svijetu audio miksinga, veliku pozitivnu revoluciju doveo je novitet višekanalno snimanje. Do tada su se cjelokupne kompozicije snimale unutar jednog kanala, odnosno kao jedna zasebna dionica. Sa takvim načinom snimanja dolazi do velikih poteškoća jer nije bilo moguće ili je bilo iznimno zahtjevno izvršiti dosnimavanje, dionice različitih glazbenih instrumenata se nisu mogli izolirati za kvalitetniju i specifičniju obradu audio signala, te nije bilo moguće snimiti album sa samo jednom osobom uključenom u proces kao što sam ja snimao, jer se dionice dodaju kao zasebni audio signali i kanali.
                </p>

                <p>
                    Radeći sa programskim alatom za snimanje zvuka kao što je Logix Pro X, relativno je lako odraditi fazu miksinga. U takvim radnim stanicama razni efekti i spajanje kanala može se raditi na nivou koji sami lako zadate. Ukoliko je to zasebni kanal, više kanala ili cjelokupna kompozicija nad kojom želite vršiti proces miksinga, potrebno je samo odabrati željene kanale i dionice na koje će utjecati proces miksinga.
                </p>

                <h4>
                    Mastering
                </h4>

                <p>
                    Audio mastering je finalni pod – proces post – produkcije gdje se vrši pripremanje snimljenog audio materijala za izvoz, te sami izvoz audio materijala u željene formate i medije sa definiranim svojstvima finalnog audio produkta kojeg nazivamo master.
                </p>

                <p>
                    Unutar programskog alata Logic Pro X mastering vršimo na način da nakon što smo završili fazu miksinga, uključili željene efekte na određene kanale i dionice, te ispravili sve nepravilnosti audio signala ukoliko ih je bilo, radimo izvoz cjelokupne glazbene kompozicije navigacijom kroz programsko sučelje do gumba “Bounce” ili istovremenim pritiskom tipki “CMD“ i “B“. Tom radnjom otvara nam se novi programski prozor gdje biramo razne formate, kvalitete i svojstva glazbene kompozicije za izvoz finalnog produkta.
                </p>

                <small>Slika 2.13 “Bounce“ prozor za izvoz finalnog audio produkta</small>
                <img src="../../assets/img/bounce.png" alt="bounce.png">

                <p>
                    Na iznad prikazanoj slici vidimo svojstva i kvalitetu audio formata kojeg sam koristio za izvoz svih svojih pjesama uključenih u navedeni glazbeni album. Format audio datoteke je MP3. Kvaliteta je maksimalna koju nam Logic Pro X pruža za ovaj format, a to je 320 kbps, te ima stereo svojstvo kako bi se u finalnom produktu primili efekti niveliranja stereo vrijednosti.
                </p>

                <p>
                    Razlog zašto sam se odlučio za ovakav format finalnog audio izvoza je zato što je sa tim formatom moguće dobiti željenu kvalitetu sa manjom veličinom datoteke u odnosu na ostale audio formate. Isto tako ciljani web preglednici (engl. Web Browser) za web aplikaciju podržavaju ovaj audio format.
                </p>

            </div>
        </div>
    </div>
</template>

<script>

    export default {
        name: 'info'
    }
</script>

<style lang="scss" scoped>

    .info {

        top: 70px;
        width: 100%;
        position: absolute;
        background: $white-almost;

        &__main-title {
            text-align: center;
            text-transform: uppercase;
            text-decoration: underline;
            padding: 30px 0 50px;
        }

        p {
            text-align: justify;
        }

        img {
            max-width: 100%;
        }

        h2, h4 {
            padding-top: 50px;
        }

        small {
            display: block;
        }
    }

</style>